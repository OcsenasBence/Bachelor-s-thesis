A szakdolgozatom keretein belül egy olyan program fejlesztését tűztem ki célul, ami különböző matematikai feladatok gyakorlásában segíti a diákokat. 
A célcsoporton sokáig gondolkoztam, de mivel úgy gondolom, hogy a matematika tantárgy az általános iskolában kezd igazi kihívássá válni azoknak, akiknek nincs „matematikai vénájuk”, és egyre több gyakorlást igényel, 
ezért úgy döntöttem, hogy a 7. osztályba járó diákokat célzom meg. 
Bízom abban, hogy a matematikai feladatokat gyakoroltató programom hasznos lesz majd a diákok számára. 
Célom, hogy a megszokott tanulási módszerektől eltérő gyakorlási lehetőséget biztosítsak, ezzel a diákok érdeklődését is fenntartva a tantárgy iránt.
